1 Fooi
aan de overkant links woonde
een oudere heer. slank en
wat grijzend aan de slapen.
hij reed iedere dag met zijn taxi.
ik kwam toevallig een keer in
zijn taxi terecht.
we herkenden elkaar van gezicht.
ach, u woont toch bij mij in
de straat?’ inderdaad, dat ziet
u goed. we kwamen op mijn
adres aan. ik wist niet wat
ik moest doen. zou ik hem
een fooi geven? of doe je
dat als buren niet? ik heb
het maar wel gedaan.
sindsdien groeten we alleen
op straat. het kwam het nooit
meer tot een gesprek. ik heb
hem al lange tijd niet meer
Gezien. er zit nu een grijzende
poes achter het raam. die mij
altijd aankijkt of hij mij herkent.
Misschien is die oudere heer
verhuisd.

2 de oerknal
de oerknal is de explosie
waardoor het heelal is ontstaan.
ongeveer 14 miljard jaar geleden
explodeerde een hete,
in elkaar geperste bol, kleiner
dan een speldenknop.
hierdoor ontstond het heelal.
het groeide tot het groter was
dan een sterrenstelsel
en bleef daarna uitdijen.
het begon langzaam af te koelen,
waardoor kleine deeltjes
met elkaar versmolten.
uit die deeltjes ontstonden
de sterren en planeten.
de eerste sterren verschenen
300 miljoen jaar na de oerknal.
deeltjes klonterden samen
en vormden gaswolken.
die werden steeds groter
en steeds heter. Uiteindelijk
werd de kern van deze wolken
zo heet dat ze ontploften.
de vuurballen die zo ontstonden,
noemen wij sterren.
elke dag ontstaan er nieuwe
sterren en verdwijnen oude.
er zijn meer dan 100 miljard
sterrenstelsels in het heelal.
een sterrenstelsel is een grote
verzameling sterren, stof,
gas, gesteente en planeten.
de meeste sterren horen
bij een stelsel. de zon en
onze aarde horen bij ons
sterrenstelsel, de melkweg.
het heelal groeit nog steeds
en het dijt uit. sommige weten-
schappers geloven dat het
steeds verder zal uitdijen.
anderen denken dat die groei
minder zal worden en dan zal
stoppen. zij denken dat
het heelal daarna weer gaat
krimpen en alles weer in el-
kaar geperst wordt tot dat
het weer explodeert. een
nieuwe oerknal.

3 Vuilniszak
in de morgen ging de wekker om
half zeven. meneer tulmans kwam
met tegenzin uit bed.
hij liep naar het raam, schoof
het gordijn opzij en keek naar
buiten. er was natte sneeuw
gevallen. veel was het niet.
alleen op het midden van
de weg lag een grijze laag.
vroege fietsers hadden er spo-
ren doorheen getrokken. hij
kleedde zich aan. een jogging-
broek, een groene trui. sokken
met een gat in de teen en pan-
toffels. een open vuilniszak
stond bij de voordeur van het
traphuis. de helft van de in-
houd lag op de vloer. hij mop-
perde. wie kan er niet eens een
knoop leggen, dacht hij.
hij pakte stoffer en blik en
veegde alle troep zo goed
mogelijk bij elkaar.
daarna schepte hij het terug
in de vuilniszak. hij maakte
hem dicht, nam hem mee
de trap af en deed de voor-
deur open. hij keek beide kan-
ten op de straat in. al bij de
eerste stap op de stoep raak-
ten zijn voeten koud en doorweekt.
mopperend bracht hij de vuilniszak
naar de overkant. hij zette hem bij
de andere zakken vuilnis en ging
snel naar binnen. boven trok hij
de natte sloffen uit. met de thee-
doek droogde hij zijn voeten af.
diegene die dat gedaan heeft, ligt
vast nog te snurken, dacht hij.
hij zette een stoel bij het raam
en wachtte. eindelijk zag hij de
vuilniswagen de hoek omkomen.
oranje zwaailichten, mannen in
fluor gekleurde pakken. de vering
kreunde iedere keer bij het afremmen,
de remmen sisten. de wagen bereik-
te zijn huis. de werkschoenen van
de bijrijders maakten afdrukken in
de grijze sneeuw. meneer tulmans
stond op om het beter te zien.
hij zag hoe de vuilniszakken een
voor een werden opgetild en met
een boog in de wagen werden
gegooid. die van hem als laatste.
de bijrijders sprongen weer achterop,
een van hen sloeg tweemaal op
de zijkant, de wagen zette zich in
beweging en verdween de straat uit.
meneer tulmans kon eindelijk naar de wc.

4 uitzicht
ons huis zakt een halve
centimeter per jaar de grond in.
dit werd onlangs verteld door een ex-
Pert. ik woon nu vijftien centimeter
Lager dan toen we hier kwamen.
ik dacht dat ik zelf door ouderdom
kleiner werd, maar dat valt dus mee.
ons huis staat in een oude buurt in
amsterdam. een rijtje van twintig
lage huizen uit 1898.
een rijtje “geluk huisjes”.
huisjes voor kleine hechte families
die geen bovenburen wilden hebben.
hooguit een zolderkamertje voor de
keukenmeid. de huisjes zijn leuk om
naar te kijken vanaf de overkant.
ze hebben iets dorps. onze over-
buren hebben dus en aardig uitzicht.
maar daar hebben wij niets aan.
wij kijken naar hun woningen.
en die zijn hoog en doelmatig. twee
gezinnen boven elkaar gestapeld.
misschien zakken zij door het gro-
tere gewicht wat sneller de grond in
dan wij. dan wordt het uitzicht over
een paar honderd jaar anders.
dan staat het gras voor de ramen
van de eerste etage. maar nu is
er nog weinig aan te beleven.
voorlopig blijft het gras dus ge-
woon tussen je tenen.

5 banden tussen landen
landen zijn verbonden door de han-
del. in de tropische gebieden is het
klimaat geschikt voor het telen
van bananen. het klimaat van eu-
ropa en noord-amerika is hiervoor
niet geschikt. de boeren uit de tro-
pische gebieden hebben de landen
nodig die de bananen afnemen.
door dit inkomen hebben zij elkaar
nodig om van te kunnen leven.
een bedrijf dat goederen verkoopt
aan mensen in een ander land,
doet aan export. het land dat de
spullen koopt, doet aan import.
fabrieken en boerderijen maken
Goederen die overal in de wereld
worden gekocht. er ontstaat inter-
nationale eerlijke handel. Een
ander woord voor eerlijke han-
del is fairtrade. het betekent dat
de mensen die goederen maken
voor de export er voldoende voor
krijgen betaald. de afspraak is dat
fairtrade bedrijven goed voor hun
werknemers zorgen zodat zij een
veilige werk plek hebben en niet
te lange werktijden. veel eten wat
op ons bord ligt, is tussen de
2400 kilometer en 4000 kilometer
verderop verbouwd.

6 de erfenis
de deurbel klingelt.
dora loopt naar de voordeur.
er staat een postbode voor de deur.
hij heeft een dikke brief in zijn hand.
dora moet een handtekening zetten.
de brief komt van een notaris.
snel maakt dora de brief open.
ze wordt morgen op het kantoor
van de notaris verwacht. Een ver
familielid is overleden, een oud-
tante. dora kende haar niet eens.
ze is de enige nabestaande
en heeft recht op de erfenis.
dora rekent zich al helemaal rijk.
een leuk reisje, mooie sieraden
of elke dag uit eten gaan.
ze voelt zich nu al als de koningin.
de volgende morgen zit
dora bij de notaris. als hij uitge-
praat is, is haar gezicht spierwit.
wat een geld! ze droomt dat
ze kan doen wat ze wil.
zoveel geld, dat maakt andere
mensen jaloers. ze ziet zichzelf
al verstopt in een groot huis,
achter een heel hoog hek,
met een beveiliging. dat is
niets voor haar. ze moet
er niet aan denken. de no-
taris stelt dora gerust: uw
tante woonde ook gewoon
in een flat. ze ging op vakantie
naar texel. Ze ging één keer
per maand uit eten. niemand
wist dat ze rijk was. tja, denkt
dora, maakt geld dan gelukkig?

7 Valse tanden
ik wilde graag een ernstig boek
schrijven. het boek ging over de
ellende van mijn schoonvader.
zijn nieuwe valse tanden waren
vijf maten te groot.
sprak mijn schoonvader de letter f uit?
dan viel het gebit uit zijn mond.
de buren lachten hem daarom uit.
ze stelden hem vragen met
in het antwoord minstens één f.
dan vroegen ze bijvoorbeeld:
zeg eens fred, wat voor
auto heb jij ook alweer?
dan sliste hij erg en
vertelde dat hij een fiat had.
zijn tanden vielen er dan uit.
en de buren moesten hard lachen.
mijn schoonvader heeft daarom
een andere auto gekocht.
maar dat heeft hem veel geld gekost.
want hij wilde een gif zwarte
ford focus. we hebben daarom
zijn bril maar goed vastgemaakt.
aan de zijkant van zijn valse tanden.
en inderdaad, alles bleef in zijn
mond zitten. maar nu zag hij
helemaal niks meer. toen is hij
met zijn ford focus een huis
binnen gereden.
toevallig zijn eigen huis.

8 Lief ik heb je
Ik zit aan de keukentafel, (zachtjes
klinkt Sky Radio).
Ik heb thee voor mezelf
ingeschonken. Mijn telefoon
staat uit. Het lampje dat ze
ook in de bibliotheek hebben,
staat aan. Ik moet iets schrijven
voor jou. Een gedicht. Want
dat is wat prinsen op witte
paarden doen!
Die schrijven. En niet omdat
anderen dat ook doen.
Nee, ze doen het uit liefde!
Ik schrijf je geen gedicht
vanwege de gedichtendag.
Ik schrijf je een gedicht omdat
ik van je hou. Ik heb een leeg
boekje gekocht. Zo’n boekje
waar schrijvers in schrijven.
Waar ontwerpers in ontwerpen.
Waar tekenaars in tekenen.
Ik ben maar een simpele
Boekhouder. Maar ik weet wel
wat jij voor mij betekent.
Dus ik denk dat ik dát maar
op moet schrijven. Ik staar
uit het raam en schrijf niets op.
De tijd verstrijkt.
Het nieuws is op de radio.
(Ik heb het net ook al gehoord).
Mijn papier is nog steeds leeg
(mijn theeglas inmiddels ook).
Was dichten maar net zo
eenvoudig als boekhouden.
Was schrijven maar net zo
makkelijk als van jou houden.
Ik ben een prins van niks!
Er komen maar geen zinnen.
Wel een paar woorden,
maar ze staan niet in de
goede volgorde. Lief ik heb je....
Dan hoor ik hoe jij de sleutel
in de voordeur steekt.
Geschrokken kijk ik naar de klok.
Ik sla het boekje dicht en
schuif het onder een krant.
Jammer. Ik geloof dat
ik er bijna was.

9 Qin
Als kind woonde ik naast een Chi-
nees restaurant. het restaurant
had geen tuin. In de zomerva-
kantie zat Qin daarom altijd bij
ons in de tuin. Qin was het zoontje
van de eigenaar van het Chinese
Restaurant. We waren even oud,
maar we zaten niet bij elkaar op
school. n de zomer was Qin mijn
beste vriend. Samen waren wij
een schattig plaatje. Ik blond en
Qin met zijn zwarte haren, samen
in de kruiwagen. De tuin stond in
bloei, de zon die scheen. Ik kan
me nog herinneren dat die foto
gemaakt werd. Ik kan me alles
nog herinneren. Hoe zijn stem klonk.
De geur van de keuken. Die geur
van de keuken ruik ik af en toe
nog wel eens. De geur van ge-
schroeid vlees, prei en olie. Soms
stonden we in de open deur van de
Keuken. In onze korte broeken, shirt-
jes en sandalen. Dan keken we
naar de koks die aan het werk waren.
Op een dag zag ik hem tussen de mid-
dag soep met stokjes eten. Hij vertel-
de me dat ze geen brood aten. Ik
weet nog dat ik daar helemaal
niets van begreep. Soep met stokjes,
de hele dag. Voor een bakkersdochter
is dat onbegrijpelijk. Vooral een bak-
kersdochter van vijf. Soms dan lig
ik ’s nachts in bed en dan denk ik
aan Qin. Ik google hem wel eens,
maar heb hem nog niet kunnen vinden.
Ik heb het vermoeden dat hij hele-
maal geen Qin heette. Zijn pasgeboren
zusje noemden we ook anders dan
dat zij heette. die noemden we Ly.
Mijn moeder heet ook Ly, ik vond
dat leuk. Brood, tofu, soep, koks,
de bakker, de chinees. Mijn moeder
en zijn zusje met dezelfde naam Ly.
De laad- en losplaats waar we voet-
balden, de regen. Ik, Qin. De zomer.
Op een dag waren ze verhuisd.
Ik weet niet waar ze heen zijn ge-
Gaan. Er kwamen nieuwe kinderen
in het Chinese restaurant. Maar het
werd nooit meer hetzelfde als met Qin.

10 Kaarsje
Ik had geen flauw idee hoe
een mens zich kan ontspannen.
Ik ging met mijn man mee naar yoga.
Daar zou ik wel leren hoe dat moest.
Jezelf in een staat van opperste
rust brengen. De yoga juf was
een wat oudere vrouw. Zij sprak
met een rollende ‘r’. Zij begon
met het opsommen van lichaamsdelen;
die moesten we ontspannen. We
lagen op ons yoga-matje.
Het begon bij de tenen en zo
langzaam richting hoofd.
'Ontspan nu je voorhoofd'.
Dat was het laatste wat zij noemde.
Ik lag er voor mijn doen aangenaam
ontspannen bij. Dat yoga beviel goed.
'En denk nu aan een plek die je
aangenaam vindt,' zei de stem.
'Een tuin, een sauna, een strand.
Ergens waar je lekker gaat zitten.'
Ik dacht meteen aan een plaats
op Oost-Java. Ik zat daar voor
onze bungalow op het strand.
Strandstoel, tafeltje met glaasje
fris bij de hand. 'De avond valt en
nu steek je een kaarsje aan,' zei de stem.
Er stond gelukkig een kleine kaars
mijn tafeltje. Een doosje lucifers lag
ernaast. 'En dan kijk je naar het
vlammetje van dat kaarsje'. Het kaarsje
kreeg ik zonder moeite aan. Ik keek
in het vlammetje. Ik begon zowaar
bijna te mediteren! Maar toen
waaide het vlammetje uit!
Wat wil je, ik zat aan het strand.
Wind is op Oost-Java zeldzaam.
Maar aan het strand komt een
briesje toch wel voor.
Kaarsje in gedachten weer aangestoken.
Nét toen ik weg begon te dromen,
volgde weer een kleine windvlaag.
En zo nog een paar keer.
Ik ben nooit meer met mijn man
meegegaan naar yoga. Dat had
alleen zin als ik het kaarsje
brandende zou kunnen houden.
En ik wist héél zeker: dat lukt me
niet in ontspannen toestand.
Daarvoor moet je waakzaam zijn.
En dat kon ik al zonder yoga.

11 Aanlopertje
Op een dag kwam hij zómaar
door het kattenluikje.
Ik had dat luikje nog van
mijn vorige kat. Dit nieuwe
beestje voelde zich direct thuis!
Hij gaf mij een paar kopjes.
Daarna liep hij vrolijk door naar
de woonkamer. Languit ging
hij op het kleed liggen.
Ik aaide; hij knorde.
Een poosje later snúrkte
hij zelfs op de bank! Ineens
vond hij het wel weer mooi
geweest. Poes vertrok op
dezelfde manier als hij was gekomen.
Door het kattenluikje.
Ik gaf het dier geen eten.
Hij zag er immers gezond uit.
Nat neusje, glanzende vacht,
goed gewicht.  Hij zal wel
wegblijven als hij geen eten
krijgt, dacht ik. Maar hij blééf komen.
Elke dag. Ik vroeg alle buren
of zij toevallig een nieuwe kat hadden.
Of dat ze ook wel eens
bezoek kregen van deze poes.
Maar niemand wist van zijn bestaan af.
Deze mysterie-kat leek alleen
bij mij op visite te komen.
En zo werden we maatjes.
Elke keer als ik het luikje
hoorde klepperen, riep ik blij: ‘Poes!’
Dan kwam hij vrolijk de kamer
binnen trippelen. Dat werd
uiteindelijk dan ook zijn naam: Poes.
Poes en ik hadden de grootste lol.
Terwijl Poes zich uitgebreid
waste, vertelde ik over mijn dag.
Af en toe deden we tikkertje
door de kamer. Met een stukje touw.
Daar rende hij graag achteraan.
Hij vond het heerlijk als ik
over zijn buik aaide. Hij wist dat
ik wel wat gezelschap kon gebruiken.
Op een keer kwam hij midden
in de nacht binnen. Het gekletter
van het luikje maakte mij wakker.
‘Poes?’ riep ik slaperig.
Maar direct daarna was
ik weer in slaap gevallen.
De volgende ochtend was hij
weer weg. Ik wist niet zeker
of ik het nou gedroomd had of niet.
De laatste keer dat ik Poes zag,
was zo’n twee weken geleden.
Sindsdien is hij niet meer
langs gekomen. Af en toe
hoor ik iets van gekletter.
Dan ren ik blij naar het katten-
luikje. ‘Poes?!’ roep ik vol ver-
Wachting. Maar dan was het een
windvlaag, of een verdwaalde duif.
Poes. Ik mis je!

12 Warm weer
Ik keek naar een groepje mannen
naast mij in het buurthuis.
Het waren de stamgasten.
Blonde Arie kwam binnen
en ging op zijn vaste plek zitten.
Verveeld keek hij hen aan
en begon het gesprek.
‘Het is gewoon een kwestie
van tijd voordat het gaat stormen.’
‘Het gaat het áltijd zo.
Let op mijn woorden.
Nèt als met die hittegolf van
vorige zomer.’ Ineens begon het
te waaien en te spetteren.
Zij draaiden het hoofd weer om.
De kin in de handen gesteund.
Ze keken door het glas-in-lood
raam naar buiten.
De mensen spoedden zich naar huis.
De paraplu’s raakten omgeklapt.
Een vrouw liep met opgebolde
jas tegen de wind in.
Een vrachtwagen reed door een
grote plas. Een fietser kreeg
de volle laag. De mannen
moesten lachen. Zij bestelden
nog maar eens een cola.
Ik weet niet hoe het komt dat
de mannen zo hechten aan routine.
Iedere dag hetzelfde doen.
Iedere dag hetzelfde glas
met hetzelfde erin.
Pas als het begint te stormen,
lijkt het toeval dat ze in
het buurthuis zitten!

13 Traag goud
De eerste dag was voor mij, als
opgroeiende boom absoluut de
zwaarste! De eerste dagen,
eigenlijk. Weken. De kiem,
die was veel werk. De bolster
open, de spruit eruit en omhoog.
Het eerste stuk van onder de
grond naar precies over het randje,
bladeren naar buiten.
Vanaf daar (eerlijk is eerlijk),
was het een kwestie van geluk.
Niet te weinig regen in augustus,
niet te veel in september, geen
ijsnachten in oktober, geen haas
met honger, geen kind dat speelde
in de regen en mij daarbij per
ongeluk vertrapte. Geen gra-
vende hond. Ik hoefde alleen
maar te staan. (Waaien, wachten).
Ademen. Kooldioxide in, zuurstof uit.
In het begin ging het heel hard.
Centimeters per maand, zowel
in de breedte als omhoog.
Als een mensenkind klom ik
mezelf jaar na jaar voorbij.
‘Die is jong, laat hem met rust’.
Zo’n beetje na mijn puberteit
werd het echt leuk. Lekker dicht
aan het pad sta ik en waar dat
als kleintje eng was, is het nu
een voordeel. Ik ben groot
genoeg om in te klimmen.
Er heeft eens iemand een poes
aan mijn voeten begraven.
Hij zette een kruis neer maar
na een paar maanden was
dat verdwenen. Laatst trouwden
er mensen. Ze krasten de
letter T, een hartje in het midden,
en rechts de letter M, op hun eigen
ooghoogte. Niet zo diep dat het
voor altijd leesbaar blijft,
waarschijnlijk wel zo lang het
hartje duurt. Ik zie het aan,
dat is wat ik doe. Oud, bruiner,
ruwer, groei ik vooral in de breedte.
En ik sta. (Waai, wacht, ik adem).
Kooldioxide in, zuurstof uit.

14 Gek op voetbal
Ajax komt! Dat wil
Sem graag meemaken.
Hij doet zijn best om aan
kaartjes te komen.
Hij heeft geen geluk,
alle kaartjes zijn uitverkocht.
Wat een pech!
Hij heeft ook geen voetbal
kanaal op zijn tv.
Straks ziet hij alleen de
samenvattingen.
In de kantine moppert hij
tegen zijn collega's:
"Oh nee, nou komt Ajax en
kan ik geen kaartjes krijgen!"
Eén van zijn collega's heeft
ook geprobeerd een kaartje te krijgen.
Dat is ook niet gelukt.
"Maar," zegt hij tegen Sem,
"dan kom je toch gewoon
bij mij kijken."
"Ik heb een grote televisie
mét voetbalkanaal."
"Als je zin hebt: jullie zijn welkom!"
Zondags zitten ze allemaal voor de tv.
Ze genieten van de wedstrijd.
De vrouw van de collega
serveert een drankje en een hapje.
Het is hartstikke gezellig.
"Nou," zegt Sem, "zo goed zitten
ze in het stadion niet!”
Daar is iedereen het mee eens.
Als dan ook nog hun eigen club
wint, is het helemaal feest.

15 Sunderums
Anders dan gisternacht en alle
nachten daarvoor, dreef er
géén regelmatige lichtbundel
langs mijn raam. Bijna vergat
ik dat ik op een eiland was,
maar toen ik het raam open-
deed wist ik het weer: zeewind!
Maar waarom was de vuurtoren uit?
Ik liep naar beneden naar de
huiskamer van het pension.
De eigenaresse legde mij uit
dat het Sunderums was.
Een oud volksgebruik dat ieder
jaar op 6 december gevierd
wordt op Terschelling. Zo heeft
ieder Waddeneiland zijn eigen
feest. Nu ben ik een beetje
bekend met oud-Hollandse
gebruiken, maar deze kende ik nog niet.
Sunderums proberen onherken-
baar te blijven en dragen daarbij
maskers. Voor de pakken worden veelal
materialen uit de natuur gebruikt.
Ze spreken weinig of
met verdraaide stemmen over
gebeurtenissen uit het afgelopen
jaar. Vrouwen moeten dan raden
wie ze zijn en wat ze uitbeelden.
Op de dag van het Sunderum
feest mogen vrouwen en kinderen
vanaf het moment dat het donker
wordt niet meer buiten komen.
Doen ze dit wel dan worden ze
achter na gezeten. De Sunderums
trekken door de straten en
dringen huizen binnen, daar
waar de deur open staat. Je lamp
laten branden is een teken voor
Sunderums dat ze welkom zijn.
Uiteindelijk is er rond 22.30 uur
een ontmaskering in een plaat-
selijk café, waar de vrouwen en
kinderen ook welkom zijn op
het dansfeest. Misschien dat
daarom de vuurtoren niet brandt.
Misschien heeft de vuurtoren-
wachter haar deur open laten staan.
Misschien zijn de Sunderums naar
boven geklommen, en hebben ze
daar de lampen gedoofd. Toch
vind ik het een beetje vreemd.
De boten varen volgens een dienst-
regeling. Deze avond zou geen kapitein
dankzij de gedoofde vuurtoren de
weg naar het eiland vinden. Natuur-
lijk, de Sunderums waren zeeman
genoeg om te weten dat de boten
zich ook zonder vuurtoren best redden.
Ze wisten heus wel dat schepen tegen-
woordig zijn uitgerust met Radar. Met
digitale waterkaarten en anders altijd
nog met sonar. En ach, het vindt één
keer per jaar plaats, dan mag het
licht van de vuurtoren best wel
eens een keertje wijken.

16 Ziekenhuis
‘Ben jij een goochelaar?’
De man lag rechts tegenover
mij op de kamer.
Hij begon voor het eerst tegen
mij te praten. Hij was licht in
de war, had ik van zijn familie
begrepen. Hij was teruggekeerd
tot het Katwijkse dialect van
zijn jeugd. Een visserman! Hij sliep
het liefst het héle etmaal door.
Maar opgepept door de fysio-
therapeute en een verpleegster
was hij toch af en toe recht-
op gaan zitten. Hij keek wat uilig
voor zich uit. Richtte zich tot zijn
meest nabije buren met onver-
staanbare zinnetjes (ze knikten
maar wat terug). Al was de ver-
ste buurman; juist mij koos hij
voor een verstaanbare vraag:
‘Ben jij goochelaar?’ Wat had
ik er veel voor over gehad om
hier voor 100% ‘Ja’ op te kun-
nen zeggen! Wat is mooier
dan te kunnen goochelen? Al kan
je maar op elk gewenst moment
een euro uit iemands oor halen,
dat geeft toch een
bijzonder genoegen? En status.
En euro’s! Als ik ‘Jazeker, dat
ziet u goed!’ had geantwoord,
zou de Katwijker er
ongetwijfeld genoegen mee heb-
ben genomen. Hij kon maximaal
10 seconden zijn aandacht vast-
houden. Daarna was hij zeker even
later weer in slaap gevallen.
En dan was ik toch 10 seconden
in iemands hoofd een goochelaar
geweest. Maar de 2 andere pa-
tiënten, een man en een vrouw,
beide in herstel-modus, keken mij
oplettend aan. Ze zouden ongetwij-
feld wat meer willen weten over
mijn kwaliteiten als goochelaar.
Misschien zouden ze zelfs een proeve
van vaardigheid vragen. ‘Nee, ik ben
geen goochelaar,’ zei ik dus luid
en duidelijk. Wel met spijt in
de stem. De Katwijker draaide
zich om en viel metéén in slaap.

17 Hier en daar
Als ik mijn man roep en
vraag: 'Waar ben je?'
Geeft hij als antwoord: 'Híer!'.
En daar kan ik niets mee.
Want op de plek 'hier'
ben ík op dat moment.
Als hij ergens is, dan is
het wel 'dáár'. In deze situatie
is 'hier' voor mij een duidelijke plek.
Het is waar ik ben.
Maar 'daar' is een heel vaag be-
grip. Het houdt eigenlijk alles
in wat niet hier is. Mijn man
kan overal zijn. Er is één oplos-
sing voor dit probleem. Hij moet
wat duidelijker uitleggen waar hij
Is. Zoals 'in de keuken' of 'op zolder'.
Probeer hem dat maar eens dui-
delijk te maken. Hij antwoordt
al zijn hele leven: ‘Hier’.
Ik begin er niet meer aan.
Het zal mijn tijd wel duren.

18 Frisse start
Als 14-jarig jochie werd ik ge-
scout voor Ajax. De trainer zei:
‘Jij bent een rechtsbuiten in
de traditie van Sjaak Swart en
Tscheu la Ling. Aan jou gaan
we hier nog een hoop plezier
Beleven.’ ‘Net als Finidi George?’
vroeg ik gretig. ‘Net als
Finidi,’ zei de trainer.
Trots trok ik het rood-witte shirt over
mijn schouders en speelde mijn
wedstrijdjes in de jeugdelftallen.
Drie jaar later zei de trainer:
‘Ik zie in jou de ideale rechts achter.
Wist je dat er bij Ajax veel verde-
digers als aanvaller zijn begonnen?’
‘Zoals Michael Reiziger?’ vroeg ik
hoopvol. ‘Zoals Reiziger,’ zei de
Trainer. Ik werd geselecteerd
voor Nederland onder de 16.
Niet veel later kreeg ik in
Amsterdam een eenjarig contract.
Volgens mijn agent was het goed
mijn opties open te houden. Ik
speelde voor Jong Ajax in de
eerste divisie. Het ging best goed,
maar halverwege het seizoen
was er een mindere wed-
strijd tegen de Graafschap.
In de 57e minuut maakte ik
een overtreding. Ik kreeg
rood en de ploeg kreeg een
penalty tegen. We verloren de
wedstrijd met 2-1. ‘Dit mag
nooit meer gebeuren,’ zei de
trainer na afloop. ‘Hier móet
je van leren.’ ‘Net als Frank
Rijkaard tegen Duitsland in
1990?’ vroeg ik met tranen
in mijn ogen. Maar de trai-
ner antwoordde niet meer.
Aan het einde van het seizoen
las ik op de officiële website
van de club dat mijn contract
niet werd verlengd.
Die zomer vertrok ik transfer-
vrij naar een voetbalclub in
Waalwijk. Door blessures speel-
de ik daar slechts een handje-
vol wedstrijden. Voor het Neder-
lands elftal werd ik ook niet gese-
Lecteerd. Wel kreeg ik een
uitnodiging voor het elftal van
Curaçao. Ik twijfelde, maar mijn
agent haalde me over omdat
er volgens hem muziek in die
ploeg zou zitten. Daar bleek hij
achteraf alleen mee te bedoelen
dat veel spelers naast het voet-
ballen ook een instrument be-
speelden. Dit seizoen speel ik
voor Atlantis FC, een laagvlieger
in de derde divisie van Finland.
Volgens mijn agent had ik be-
hoefte aan een frisse start.
‘En waar kan dat beter dan in
Scandinavië,’ zei hij, terwijl
hij mij op het vliegtuig zette.

19 De Utrechtse Dom
Hier sta ik. Nog steeds. Ik heb al
lang geen besef van tijd meer.
Jaren tikken als secondes voorbij.
Soms vraag ik me af of ik
onsterfelijk ben. Niet dat ik
Geen pijn, verdriet of spijt ken.
Laten we eerlijk zijn: het is
vaak kantje boord geweest.
Maar hoe dikwijls ik ook af-
brokkelde, tot ik niet meer
dacht te bestaan, och werd
ik steeds weer opgebouwd.
Steen voor steen werd ik een
beetje beter, een beetje sterker,
een beetje mooier, een beetje
anders, een beetje meer mijzelf.
Hier sta ik. Ik ben 763 jaar oud,
112 meter hoog, ik werd katholiek
gedoopt maar onder lichte dwang
tot protestant geslagen. Ik werd
bestormd, stond in vuur en vlam,
en de wind waaide harder dan ik
hebben kon, soms sloeg zelfs
de bliksem in. Hier sta ik. Oud
en hoog, niet wetend wat ik pre-
cies geloof maar sterk genoeg.
Ik ben nog steeds sterk genoeg.
Kom maar, voel maar. Ik zal je
dragen, tree voor tree, ik houd
je droog. Kijk. Zie je dat uit-
zicht? Dit is Utrecht, mijn stad.
En ík, ik zie álles. Ik zie de
eerste mensen op de terrassen.
Ik zie meisjes elkaar vooruitdu-
wen, winkel in, winkel uit. Ik zie
twee pubers een ijsje eten op een
bankje aan de gracht. ‘En?’ vraagt
de één. ‘Aardbei!’ roept de ander,
waarop ze schaterlachen.
Ik zie vijf jongens met voetbal-
shirtjes aan, die één voor één
in een gezinswagen worden ge-
propt, op weg naar een overwin-
ning in Zeist. Ik zie een vrouw
die haar langharige teckel kwijt
is en al twintig minuten lang
vormen haar lippen de naam Brunóóó.
Ik zie auto’s en bussen fietsers
ontwijken, ik zie voetgangers
midden op de straat, treinen rij-
den af en aan, iemand eet
tevreden een frikandel spe-
ciaal, ik zie de eerste kano het
water inglijden. Het zal lente
zijn. Ik spreek vele talen.
Gidsen betreden mijn trappen
in het Engels, Duits, Frans,
Spaans, Italiaans en Hebreeuws.
Mijn klokken spelen liedjes, elk
kwartier. Klassiekers maar
ook heel moderne liedjes,
als er iets te vieren is. Ik ben een
toevluchtsoord, een herkennings-
teken, een baken in de nacht,
een gevoel van trots.
Ik zie je ’s in de vroegste
ochtenduren, als je over mijn
plein fietst zonder licht en met
muziek in je oren: ik zie je,
ik hoor je, je bent nooit alleen.
Ik zie je als je terugkomt
en opgelucht naar het puntje van
mijn toren staart. Hier sta ik.
Nog steeds. Als je mij ziet, dan
weet je dat je thuis bent. En ik,
ik zie alles. Ook jou.

20 Het touwtje van Jan Terlouw
De 85-jarige kinderboekenschrijver
en politicus hield een betoog, waarin
hij zijn zorgen uitte over het vertrou-
wen in de Nederlandse samenleving.
Terlouw wees op de groei van de wel-
vaartstaat en de klimaatveranderingen
zoals de plastic soep in de oceanen.
Hij pleitte in zijn emotionele toespraak
voor meer vertrouwen, zowel vanuit bur-
gers als politici. Om hierin te slagen
moeten we volgens Jan Terlouw
eerst een ander maatschappelijk
probleem tackelen: het gebrek
aan vertrouwen.
‘Als er wantrouwen in de samenleving
heerst, dan bereik je niks.’ We zouden
volgens hem iets van de flower-
power-mentaliteit van de jaren ’60 kun-
nen leren. ‘Toen hingen de touwtjes,
letterlijk en figuurlijk, uit de brievenbus.
Hij gebruikte het touwtje als een meta-foor
voor het wederzijdse vertrouwen
onder de bevolking in zijn kindertijd.
Kinderen en ook wel volwassenen
liepen bij elkaar naar binnen. Dat kon
toen: het was de tijd van
make - love, not- war.’
Gezamenlijk verantwoordelijkheid
nemen voor een gezonde aarde en
een verbonden samenleving, dat
is wat Terlouw ons wil meegeven.
“De klimaatveranderingen niet ont-
kennen of omdat het politiek gezien
niet uitkomt.” Burgers, bedrijven
en politici moeten volgens hem
de handen ineenslaan. Elkaar
durven vertrouwen in plaats
van denken dat de andere
partij ook niet betrouwbaar is.
Terlouw roept de politiek op
om het voortouw te nemen:
‘Politici moeten daadkracht tonen
om iedereen ervan te overtuigen
dat in actie komen voor een beter
klimaat de enige rechtvaardige optie is.’

22 Louis Braille
het was een klein Frans dorp
in de buurt van Parijs. In de
smalle hoofdstraat lag de sneeuw
in grote hopen. Een koets rolde
met doffe dreunen voorbij. Op
deze winterse dag (het was 4
januari 1809) werd in dat dorp
een kind geboren. Het was in het
gezin van de plaatselijke zadel-
maker Simon Braille. Het was
een zoon en men noemde hem
Louis. Drie jaar later stapte
hij al vrolijk rond in de drukke
werkplaats van zijn vader. Het
was een beweeglijk en levenslus-
tig ventje. Hij wilde graag al-
les weten en ging alle dingen
meteen onderzoeken.
Natuurlijk wilde hij ook zadel-
maker worden net als zijn vader.
Hij zag hoe zijn vader dat werk
deed en Louis wilde hem daarbij
helpen. In een onbewaakt ogen-
blik pakte hij de priem, die hij
nodig had , om gaten in het leer
te prikken. Louis probeerde de
priem in het leer te steken. De
priem gleed echter uit en ver-
wondde één van zijn ogen. De
verwonding bleek nogal ernstig te
zijn. Het oog raakte erg ont-
stoken. De ontsteking sloeg over
naar het andere (nog goede) oog
en uiteindelijk werd Louis hele-
maal blind. Louis Braille heeft
in zijn prille jeugd dus maar en-
kele jaren normaal kunnen zien.
Omdat Louis goed kon leren, mocht
hij ondanks zijn handicap samen
met de andere kinderen van het
dorp naar school. Hij leerde al-
les door te luisteren. De enige
lessen waar hij niet aan mee kon
doen waren de lees- en schrijf-
lessen. Toen Louis 10 jaar was,
zorgde Jacques Paluy, de priester
van het dorp, ervoor dat Louis
naar het Koninklijk Instituut
voor Jonge Blinden in Parijs
kon. Parijs lag op ongeveer 40
km afstand van zijn dorp. Het in-
stituut was in 1784 opgericht
door Valentin Haüy. Hij had een
groepje blinde muzikanten gezien,
die zichzelf voor gek zetten, om
geld te verdienen. Valentin was
daar vreselijk geschokt over en
besloot om een school op te richten,
zodat blinden een vak konden leren
en niet meer hoefden te bedelen.
Hij leerde de blinde leerlingen
reliëfschriftlezen. Gewone druk-
letters werden hiervoor voelbaar
gemaakt.
Louis was een van de beste leer-
lingen. De boeken die de leerlin-
gen gebruikten bleven echter een
probleem. Ze waren heel erg duur
om te maken, wogen per stuk een
paar kilo en waren ontzettend moei-
lijk om te lezen. Louis Braille
ging naar andere mogelijkheden
zoeken. Hij bedacht een schrift
met voelbaar gemaakte punten, er
was vóór hem (in 1823) al een ka-
pitein van het leger geweest, een
zekere Barbier, die voor zijn sol-
daten een voelbaar schrift had be-
dacht. Dit leessysteem bestond uit
twaalf reliëfpunten. Hij had dit
gedaan om zijn soldaten schrifte-
lijke commando's te kunnen geven,
die ook in het donker gemakkelijk
te lezen zouden zijn. Kapitein
Barbier dacht dat dit schrift ook
door blinden gebruikt zou kunnen
worden. Bij nader inzien bleek
dit toch tegen te vallen. Dit sys-
teem was gebaseerd op klanken; je
kon er geen leestekens in maken en
ook het zelf schrijven ging moei-
lijk. Louis Braille ondervond dit
ook en toen hij nog maar 16
jaar oud was, bedacht hij het zo
beroemd geworden schrift: het
brailleschrift. Het duurde echter
nog tot 1850 eer het systeem of-
ficieel erkend werd als schrift
voor blinden en slechtzienden. Het
werd het eerst ingevoerd op het
blindeninstituut in Parijs, waar
Louis Braille inmiddels werkte.
In die zelfde periode kreeg Louis
tuberculose. Hij stierf op 6 ja-
nuari 1852, twee dagen na zijn
43ste verjaardag. Hij werd in zijn
geboortedorp begraven. In 1952,
honderd jaar na het overlijden van
Louis Braille, werd zijn lichaam
overgeplaatst van Coupvray naar
het Panthéon in Parijs, waar hij
naast andere beroemde Fransen werd
begraven. Zijn geboortehuis is nu
ingericht als museum.
in 1878 werd het brailleschrift
wereldwijd erkend. Het was een
schrift dat niet alleen te gebrui-
ken was voor normale teksten, maar
ook toe te passen was voor o.a.
muziekschriftnotaties, in ons land
werd in 1859 voor het eerst het
brailleschrift gebruikt.